<resources>
    <string name="app_name">ReadOnFree</string>

    <string name="kap1">1 Under Angreb
”Thor, Vi må evakuere! Nu!” Som kriger havde Loke slet ikke tålmodighed til at stå der og gøre ingenting, alt imens det vrimlede med angrebslystne Jætter lige uden for Svalinns vinduer.
”Jeg er næsten færdig,” svarede Thor, mens han fortsatte med at taste data ind på den opretstående virtuelle skærm foran sig, ”Jeg er nødt til at lukke ned for Fyrkat  først.”
”Nej, Thor, vi må af sted nu!” Loke nikkede ud mod det lufttomme rum uden for vinduet, hvor Asernes fightere, de lette og hurtige Skarfier, kæmpede en brav kamp mod Jætternes tunge, men heftigt bevæbnede Farbauter.
Thor reagerede ikke og Loke mærkede frustrationen stige indeni. Så tog han fat i Thors arm.
”Jætterne har næsten brudt gennem vores sidste forsvar!” næsten råbte han med panik i stemmen.
”Slip!” Thor trak sig fra Lokes greb.
”Hvis vi ikke lukker ned for Fyrkat, kan den falde i hænderne på Jætterne! Hele Galaksen vil leve på deres nåde! Du véd, hvad det betyder! Lad mig gøre det færdigt! Bagefter kan vi evakuere!”
Loke rynkede brynene. Selv om han ikke havde den ringeste anelse om, hvad Fyrkat var for et apparat, vidste han, at enhver form for ny teknologi skulle holdes væk fra Jætterne, for ellers ville de bruge den hæmningsløst i deres fremmarch på planeter overalt, hvor de kom frem. På den anden side... Jætterne var ikke kendt for blødsødenhed over for krigsfanger. Især ikke krigsfanger, der vidste noget... Han tog en hurtig beslutning, nikkede til sin ven og overordnede og åbnede en kanal på kommunikationsenheden.
”Kaptajn Loke til alle Skarfier. Beskyt Svalinn! Jeg gentager: Beskyt Svalinn! Alle andre enheder trækker sig tilbage! Anmodning om landingstilladelse er IKKE nødvendig. Kom hjem!”
Cruiserne og de mindre spejderenheder uden for skibet reagerede med det samme og begyndte tilbagetrækningen til hangarskibene, mens de Skarfier, der stadig var operationsdygtige, dannede små grupper af to eller tre for at forhindre Jætternes angrebsfartøjer i at nærme sig Svalinn.
Loke observerede dem gennem kommandorummets store vindue med bekymret mine. En Skarfi var hurtig og let at manøvrere, men Jætternes Farbautere var dødsensfarlige.
Sådan var det med stort set alle Jætternes fartøjer. Udstyret med et vanvittigt våbenarsenal var Farbauteren en brutal kæmpe at støde ind i. Kun de mest dygtige piloter kunne udnytte Skarfiens egenskaber til fulde og sætte sin modstander af.
To Skarfier derude lod til at have netop den type piloter om bord. Omringet af dusinvis af Farbautere krydsede de hinandens flyvebaner og fik Jætterne ind i positioner, hvor først den ene Skarfi, så den anden, kunne skyde fjenden ned, før piloten i Farbauteren opdagede, hvad der foregik.
De to Skarfipiloter kastede deres fartøjer i hver sin retning og lokkede Jætterne til at forlade deres formation. Den ene Skarfi satte farten op, hurtigt nok til at det lignede en flugt, men alligevel langsomt nok til, at Farbauterpiloterne kunne se en pointe i at forfølge den og snart forsvandt Skarfien ud i det fjerne.
En gruppe Farbautere fulgte efter ham, men de fleste blev tilbage for at angribe Svalinn. Først måtte de dog tage sig af den anden Skarfi og det viste sig at være en særdeles vanskelig opgave. Den tilbageblevne Skarfi lavede en række skarpe slalommanøvrer, der satte Jættepiloterne på overarbejde. Jætternes Farbautere var store og tunge og selv om deres motorkraft var tilsvarende stor og i princippet skulle kunne følge en Skarfi til hver en tid, var de ikke nær så hurtige i vendingen og Jætterne måtte derfor kompensere ved at forudsige Skarfiens næste træk.
Det gik ikke så godt. Én efter én fik Skarfiens pilot lokket Jætterne ind i en flyvebane, hvor de ikke kunne undslippe Skarfiens tromlekanoner og i løbet af ganske kort tid var der tyndet pænt ud i flokken.
Loke fulgte Skarfien med øjnene og var tydeligvis imponeret. Han åbnede den virtuelle skærm og slog Skarfiens ID-nummer op i databasen. Han ville gerne kunne trykke piloten i hånden, når alt det her var overstået - måske endda give ham en anerkendelse af en slags - hvis han da overlevede.
”Balder,” stod der på skærmen. Loke blev overrasket og skævede over mod Thor, der stadig tastede som en gal. Det var vist ikke det rigtige tidspunkt at fortælle ham, at hans bror var derude alene mod et halvt dusin Jætter. Loke drejede hovedet og så igen ud på slaget.
Den anden Skarfi var nu på vej tilbage med 4 Jætter lige efter sig. Resten af jagerne havde han åbenbart sat af derude, men ikke helt uden omkostninger. Skarfien tippede fra tid til anden og det virkede som om dens styresystem ikke fungerede helt som det skulle.
Loke åbnede igen kommunikationskanalen for at gøre Balder opmærksom på problemet, men han nåede ikke at sige noget, før det gik op for ham, at det var unødvendigt.
”Skarfi 7!” hørte han Balder råbe over radioen. Loke skævede igen over mod Thor og konstaterede lettet, at han havde husket at slukke for medhøret - Thor kunne fortsætte nedlukningen af Fyrkat uden at blive forstyrret.
”Skarfi 6,” svarede piloten i den anden Skarfi, ”jeg er blevet ramt på styredyserne og har et par monstre lige i halen. Kan du lægge dig imellem?”
Balder svarede i kode til den anden pilot og svingede med usvigelig sikkerhed sin Skarfi rundt om de to Jætter, han endnu ikke havde fået gjort kål på og lagde sig på kollisionskurs med 7´erens efterfølgere.
De reagerede med skarpe sving til alle sider, men én af dem havde lige så store problemer med at styre sit fartøj som Skarfi 7. Farbauteren nåede kun lige akkurat at undgå et sammenstød med Balders Skarfi.
”Woah!” råbte Balder, ”Det var tæt på! Skarfi 7, er du OK?” Loke hørte ikke svaret. Han havde øjnene stift rettet mod den vildfarne Jætte, som med høj hastighed nærmede sig Svalinn.
Det næste minut virkede som en drømmetilstand, hvor alting på én gang synes at gå meget hurtigt og alligevel meget langsomt.
Jættens fartøj voksede sig større og større i Svalinns frontvindue. Loke kunne ikke andet end at se til, mens Farbauteren kom helt tæt på, gled ud af Lokes synsfelt og ramlede lige ind i Svalinn med et ordentligt brag! Craash! Diyouuvvv! Lyden af systemer, der lukkede ned, lagde sig som en tyk dyne på Svalinns bro. Stilhed. Mørke...
Loke havde følelsen af at sidde i en rutsjebane, som netop er på vej over den første bakke med forventningen om, at lige om lidt vil det gå brat nedad. Han så undrende over på Thor, der var fuldstændig upåvirket. Så kom nedturen! Loke mærkede et sug i maven, da hans krop løftedes op fra gulvet og efterlod ham hængende i luften.
Vægtløsheden kunne kun betyde én ting: Svalinn var ved at styrte ned!
”Thor!” råbte Loke og forsøgte at vende sin svævende krop rundt. Han fik øje på Thor, der holdt fast i konsollen med den hånd, mens han tastede de sidste algoritmer ind med den anden. Endelig blev han færdig og hamrede sin hånd på den røde cirkel i midten af skærmen.
En summen fra broen bredte sig ud i skibet og POOMPF! En kraftig bølge af energi rystede Svalinns skrog og bragede ud fra skibet som en bølge af lyd gennem vand.
Nede på overfladen blev den cirkelformede konstruktion glødende rød. Den gik over i gul, så hvid og POOMPF! På næsten samme måde som Svalinn sendte Fyrkat en bølge gennem landskabet. Hele området rystet og jorden bølgede, som når man kaster sten i vandet.
Tilbage på skibet havde Thor og Loke problemer med den kunstige tyngdekraft. Den slog til og fra, som når et barn leger med lyskontakten. Snart svævede de og snart blev de kastede mod gulvet i kommandorummet, for derefter igen at blive smidt op i loftet.
Loke rakte ud efter kanten af konsollen midt på broen, men Thor var alt for langt fra noget at holde fast i og for hver gang tyngdekraften slog fra, snurrede hans krop vildere og vildere rundt. Det gav et sug i maven, da planetens tyngdekraft strakte sine arme ud mod Svalinn og flåede den ned fra sin bane.
Hurtigere og hurtige mod overfladen gik det og da de ramte atmosfæren, lyste Svalinn op som en ildkugle.
Samtidig blæste strålingen fra Fyrkat ud i en bred vifte og ramte Svalinn med sådan en kraft, at Thor blev slynget ind mod konsollen i midten af broen.
Loke havde rigeligt at gøre med at holde fast og måtte blot se til, da Thor slog hovedet og hans blod dryppede som små kugler ud i lokalet.
Efter lidt tid udjævnedes Svalinns fald mod overfladen og skibet bøjede ind i en blidere vinkel mod sin skæbne.
Med ét forlod blodkuglerne midt i rummet deres plads og plaskede ned på gulvet. Nu kunne Loke slippe konsollen og hjælpe sin ven. Han kravlede forsigtigt fremefter, mens han holdt fast, hvor han kunne, for det tilfælde, at tyngdekraften af en eller årsag igen skulle forsvinde.
Da han nåede hen til Thor, viste det sig at være en rigtig god idé, for lige pludselig mistede han igen fodfæstet. Idet hans krop vred sig opefter, gled hans hånd og han måtte atter en gang se sig selv svæve hjælpeløst hen mod vinduet. Med et lettelsens suk kunne Loke konstatere, at det da heldigvis stadig var intakt, så de var ikke i umiddelbar fare for at blive suget ud.
Undervejs kastede han et blik hen mod Thor, der nikkede et ’jeg er ok’ mens han tastede noget ind på computeren og slog den kunstige tyngde fra, så de ikke ville blive smidt ned mod gulvet igen.
Forhåbentlig ville det lykkes ham at få hovedcomputeren til at køre igen, så de kunne afbøde faldet, men indtil videre måtte Loke danne sig et overblik på gammeldags manér.
Han nåede hen til vinduet og kiggede ned. Vandet mellem jordformationerne på den nordlige halvkugle mindede ham om en soldat, der knæler og Svalinn havde en kurs, der ville bringe dem til landing midt mellem det, jordboerne kaldte Danimarka  og Gardaria . Et udmærket sted at nødlande, men desværre alt for langt fra kysten. De måtte få gang i computeren, så de kunne bruge redningskapslen, inden Svalinn splintredes mod vandet. Lyden af systemer, der atter startede op, fik Loke til at se på Thor.
”Ja!” råbte Thor, ”så er vi kørende... Jeg skal bare lige have sat autopiloten til, så kan Svalinn måske lige nå at rette op, inden den rammer overfladen...” Loke sparkede sig hen mod Thor og greb ham i armen.
”Nej, Thor...” Loke rystede bedende på hovedet og denne gang gav Thor sig.
”Ok,” nikkede han modstræbende og startede redningskapslen op, ”men vi skal have gemt Fyrkats konsol og energikrystaller af vejen, når vi kommer derned.”
Loke nikkede, ikke så meget fordi han nødvendigvis var enig, men han fik aldrig Thor væk derfra, hvis han havde den mindste anelse om, at Fyrkat kunne falde i Jætternes hænder...

***

Tjalfe stod med en greb i hænderne og var i gang med morgenpligterne. Han skovlede møget så hurtigt, han kunne uden at sjaske sig selv til i kokasse, mens han lyttede til sin mors nynnen henne ved ildstedet.
Det var en dejlig tryg lyd, når hun nynnede og det var ikke altid, hun selv opdagede, at hun gjorde det.
Nogle gange kunne hun se helt overrasket ud, hvis Tjalfe eller hans lillesøster, Røskva, sagde noget om det.
Af og til afbrød han sit arbejde og kiggede op for at holde øje med, hvor langt hun var nået med havregrøden.
Hun var smuk, hans mor. Hendes lange, lyse hår flagrede ned omkring taljen og Røskva stod ved siden af og legede med det. Tjalfe glædede sig til morgenmaden var klar, så han kunne få den overstået og komme hen til gudernes borg.
”Tag det nu lidt roligt,” sagde hans far, som netop var trådt ind i huset og nu stod i døren til stalden,  ”det nytter jo ikke noget at skovle møget væk fra gulvet, hvis det bare havner på væggene i stedet for.”
”Nej, far,” smilede Tjalfe og satte tempoet ned, ”jeg skal nok gøre det ordentligt.” Tjalfes far vendte sig og gik hen til sin kone for at give hende et kys og et kram.
”Godmorgen, min skønne Groa,” sagde han kærligt og løftede Røskva op på skuldrene og svingede rundt med hende, så hun kluklo af fryd.
”Godmorgen, Egil, ” smilede hans mor tilbage og øste derefter havregrøden op i de dybe tallerkner, som hun satte på bordet ved siden af skeerne, Tjalfe havde snittet til hende sidste vinter.
Tjalfe smed den sidste grebfuld på børen og trillede ud til møddingen, hvor han læssede det hele af. Så gik han ud i gården og vaskede sig godt og grundigt.
Hvor var det dog en dejlig morgen! Selv om det stadig var tidligt på dagen havde solen allerede varmet alting op og Tjalfe havde smidt sin kappe hen over den lille kærre , de brugte, når de skulle til byen og sælge grøntsager.
Han stjal sig et lille kig op mod himlen, inden han gik indenfor og tænkte på Svalinn, som måtte hænge deroppe et eller andet sted.
Thor havde forklaret ham om gudernes skibe, der kunne sejle højt oppe i luften og selv om det lød helt utroligt, var Tjalfe ikke i tvivl om, at det var sandt.
Han dukkede hovedet og gik indenfor. De andre var allerede bænket omkring bordet, så han fandt stille sin sædvanlige plads skråt over for sin far, som sad ved bordenden.
Havregrøden stod klar og dampende varm ved hans plads og han smilede af forventning. Hans mors havregrød var bare den bedste!
”Så, så, Tjalfe,” sagde hans mor, mens han skovlede maden lidt for ivrigt ind, ”så travlt har du vel heller ikke?”
Hans far lænede sig frem på bænken.
”Mon ikke guderne har tid nok til at vente på dig?” spurgte han bestemt. Tjalfe vidste det godt. Det gik nok også lidt for stærkt. Men han glædede sig bare så meget til at komme hen til Thor, Sif og alle de andre Aser.
Der var meget at se på og meget at lære og man vidste jo aldrig, hvor længe, det ville vare, før de igen drog af sted.
Sidst havde de været væk i tre år, før de vendte tilbage og før det havde det varet i mere end hundrede år. Eller det fortalte de gamle i hvert fald.
Tjalfe vidste ikke rigtig, hvad han skulle tro. Nok var Aserne fantastiske og de kunne en masse ting, som de færreste i landsbyen forstod noget af, men alligevel... Evigt liv? Nej, det troede han nu alligevel ikke på. Det, som landsbyens beboere kaldte magi og gudekræfter var nu slet ikke så mystisk, når man først begyndte at undersøge det, mente han.
Han havde spurgt Thor om det en dag, men han havde virket meget undvigende.
”Magi?” havde han sagt, ”hvorfor spørger du, om det er magi?” ”Nåh, det er bare fordi...” Tjalfe havde holdt en pause og kigget ned i jorden.
”De gamle i landsbyen...”
”Nå, dem...Ja, dem skal du nok ikke tage så højtideligt, når det gælder Aser...” Thor havde generelt ikke så meget til overs for de gamle i landsbyen og syntes vist, de var lidt for bange for alting. Tjalfe ville gerne have spurgt om mere, men han haft en fornemmelse af, at han ikke skulle spørge om mere den dag.
Om aftenen, da han kom hjem, havde han forsøgt at tale med sin far om guderne, men han havde heller ikke været så meddelsom. Nu, Tjalfe tænkte over det, havde hans far nærmest virket en anelse bekymret.
”Guderne har været til, siden verden blev skabt af Odin og hans brødre,” havde hans far affærdiget ham og så var der ikke rigtig mere at tale om. Far Egil var ikke den eneste, der var forsigtig, når det gjaldt Aserne.
Hele landsbyen var undvigende, når Tjalfe forsøgte at tale om dem. Det virkede næsten, som om de var lidt bange for guderne, selv om Tjalfe ikke kunne forstå hvorfor. Han havde i hvert fald aldrig haft grund til at være bange for hverken Thor, Sif eller nogle af de andre, han havde mødt på gudernes borg.
Efterhånden var han blevet træt af at spørge, hvad de gamle vidste om guderne og selv efter de dukkede op for nylig igen og Thor havde budt Tjalfe velkommen i borgen, havde han ikke nævnt alt det, han havde oplevet for nogen. Ikke for andre end Røskva, altså.
Han elskede at fortælle sin søster historier. Selv om hun ikke var så gammel endnu, tre somre yngre end ham selv, så var hun formidabel til at holde på hemmeligheder, når bare hun vidste, at det var noget, de havde sammen, hende og Tjalfe. Så af og til, når de lå i sengen om aftenen og hyggesnakkede, så fortalte Tjalfe gerne om alt det, han oplevede på Fyrkat og alt det, han lærte.
Og Røskva elskede at høre ham fortælle. Hun vidste, at hun aldrig ville få lov til at gå med ham og selv om hun helt tydeligt var ked af det, havde hun accepteret det, for når Tjalfe fortalte, havde hun sagt til ham, så var det næsten som at være der selv.
Tjalfe spiste færdig, så hurtigt han kunne uden at det virkede for ivrigt.
”Må jeg gå nu?” Han kiggede op på sin far, der nikkede.
”Ja, det er i orden,” sagde Egil, ”men du opfører dig pænt og spørger ikke for meget.” Tjalfe greb sin jagttaske og smed den over skulderen.
”Det skal jeg nok, far,” sagde han og dukkede hovedet for at komme ud af døren.
Med raske skridt gik han over rævebakken og op mod skoven. Solen skinnede stadig og det var alt for varmt for Tjalfe at have sin tykke uldkappe på, så den hang og slaskede ham om benene, bundet op omkring livet.
Han så op mod himlen, hvor han vidste, at Svalinn hang et eller andet sted. Tjalfe kunne stadig ikke helt begribe, hvordan guderne kunne bo deroppe over skyerne i den cirkelformede tingest, men det var det, de havde fortalt ham og så passede det selvfølgelig.
Lige nu kunne man ikke rigtig se den, men af og til, når mørket faldt på og gløderne fra Muspelheim  blev tydelige på himlen som små lysende prikker, kunne man være heldig at få øje på Svalinn. For den, der ikke vidste det, lignede Svalinn på de nætter en ganske almindelig del af nattehimlen, men kiggede man nøje efter, kunne man ane, at Svalinn havde en lidt anden farve.
Thor havde engang vist Tjalfe, hvordan man kunne lave et kiggerør, der fik ting langt væk til at se ud, som om de var helt tæt på. Det var kort efter Ruserne  var kommet til landsbyen efter mange ugers togt. Da Thor havde opdaget de gennemsigtige kugler, Ruserne havde taget med sig fra Miklagård,  var han blevet meget begejstret og straks købt nogle af dem. Han havde forklaret Tjalfe, hvordan kuglerne blev lavet ved at smide klumper af sand ind i ilden og forme dem som kugler. Når de kølede ned igen kunne man se igennem dem.
Tjalfe gik altid med kiggerøret i sin taske og brugte det gerne, når han skulle på jagt. Med kiggerøret kunne han nemlig få øje på vildtet på lang afstand og det var en stor fordel, når han skulle planlægge, hvordan han lettest kunne komme tæt på dem og sikre sig lidt kød.
Han åbnede sin taske og satte sig på hug, lagde læderstykket fladt på græsset og anbragte en kugle i hvert hjørne af stykket, som han rullede sammen om kuglerne.
Så tog han kiggerøret for det ene øje og vendte det op mod himlen. Thor havde advaret ham om, at han ikke måtte kigge direkte på solen gennem kiggerøret, for det kunne ødelægge øjnene, men det kunne vel ikke skade at prøve på at få øje på Svalinn deroppe.
Det var ikke let, for når man brugte kiggerøret, så alting mærkeligt ud. Thor havde forklaret ham, at når lyset gik gennem kuglerne, blev det bøjet af og det var derfor, man kunne se alting, som om det var tættere på, end det i virkeligheden var. Hvor tydeligt, man kunne se det, man kiggede på, afhang af, hvor dygtigt kuglerne var lavet, for selv den mindste ujævnhed forvrængede det, man så.
Dér var Svalinn! Tjalfe stod et stykke tid og gjorde sig umage for at indprente sig så meget af Svalinn, han kunne. Den var rund med en slags udstikker i den ene side og i det, som Thor havde fortalt var forenden, var det lige som om nogen havde taget en bid af den. Lidt som når Røskva bed sit første stykke af mors flade brød, som hun bagte på en sten på ildstedet derhjemme.
Tjalfe lagde kiggerøret på græsset og tog sin tegning af Svalinn frem. Han tegnede nogle ekstra detaljer på og kiggede så igen efter Svalinn. Denne gang kunne han ikke kun se Svalinn, men også nogle lidt mindre gudefartøjer, der dansede omkring den.
Det lignede næsten, at de legede tagfat. Så begyndte Svalinn at bevæge sig.
Åh, nej, ikke allerede, tænkte Tjalfe. Han havde selvfølgelig vidst, at dagen ville komme. Den dag, hvor guderne ville forlade Fyrkat og tage hjem til Asgård. Men han havde håbet, at der ville være længe til endnu. At se Svalinn bevæge sig hen over himlen gjorde ham ked af det, for det betød, at det var tid for guderne at drage videre.
Men han var ikke kun ked af det. Han var også skuffet. Sif havde lovet ham, at de ville sige ordentligt farvel. Nu så det ud til, at de allerede var på vej.
Han pakkede hurtigt sine ting sammen i tasken og løb gennem skoven. Måske var de ikke helt taget af sted endnu. Måske kunne han lige nå at sige farvel, inden de drog af sted. Selv om Svalinn allerede var begyndt at flytte på sig, vidste han jo, at guderne ikke nødvendigvis var deroppe allerede. De plejede at bevæge sig mellem Svalinn og gudeborgen ved hjælp af den store sten, der stod i midten af borgen. Når de rørte stenen på en bestemt måde, forsvandt de lige, hvor de stod og Thor havde fortalt ham, at lige så snart, de forsvandt fra gudeborgen, dukkede de op igen et andet sted.
”Hvorhen?” havde han spurgt Thor.
”Næsten hvor som helst,” lød svaret, ”nogle gange Svalinn, men andre gange noget længere væk.”
”Længere væk end Svalinn??” Thor havde leet ad ham, så forbavset havde han åbenbart set ud. Tjalfe havde slet ikke kunnet forstå det. Svalinn lå så langt væk, at man skulle bruge kiggerør for at se den som andet end en ubetydelig prik - og så endnu længere væk?
”Der er derfor, vi er her,” havde Thor forsøgt at forklare Tjalfe, der lyttede nøje efter, selv om ikke han ikke helt kunne rumme det, han hørte.
”Lige nu kan vi flytte os så langt som det, der svarer til afstanden op til Svalinn tre gange,” havde Thor fortsat, ”men vi arbejder på at gøre det endnu længere og hvis det lykkes - når det lykkes... så kan vi rejse så langt som herfra og ud til de fjerneste stjerner på himlen.”
Stjernerne var det navn, guderne brugte om gløderne fra Muspelheim og Thor havde tidligere forklaret ham, at de var ligesom Solen og at mange af dem lå tæt på noget, der mindede om Midgård, hvor menneskene boede.
Det var meget mærkeligt og Tjalfe kunne ikke helt forstå, hvordan det kunne lade sig gøre, men han havde efterhånden set det så tit. Hver gang stenen begyndte at gløde, var det tegn på, at om lidt ville en af guderne dukke op i den inderste cirkel omkring midten af gudeborgen.
Så måske var de ikke taget af sted endnu. Tjalfe var nået til enden af stien gennem skoven og kom nu ud på den anden side. Solen stod lavt på himlen og han blev blændet, da han kom forbi den sidste række træer. Han missede med øjnene og holdt en hånd frem for sig, mens han løb. Da han endelig havde vænnet sig til det stærke lys, kunne han se gudeborgen oppe på forhøjningen.
Der var vildt postyr deroppe. Normalt ville der være vagter på palisaderne, som sørgede for, at ingen kom uset i nærheden af gudeborgen, men nu var der ingen guder at se. Til gengæld kunne han høre en masse larm derinde. En skramlen og slæben afslørede, at de havde meget travlt med at få pakket alting sammen og en dyb stemme råbte kommandoer på et sprog, han ikke forstod. Det lød næsten som gudernes sprog, men ikke helt og han kunne heller ikke genkende stemmen.
En øredøvende lyd fra himlen gjorde ham forskrækket og han gav et spjæt, lige inden han ramte en sten med den ene fod. Jorden væltede op mod ham og han smaskede hovedet lige ned i en ordentlig kokasse og nåede lige at konstatere, at kokassen var gammel og tør - heldigvis - inden han ramte fladt ned med hele kroppen. Han skulle lige til at rejse sig, da han hørte en summen og i stedet besluttede sig for blot at løfte hovedet og se, hvad der foregik. Et rødglødende lys pressede gennem sprækkerne i træværket omkring gudeborgen og gik over i først en stærk gul farve, så en hvid og BLAM!
Han mærkede jorden ryste under sig og løftede sig instinktivt op på alle fire lige akkurat tids nok, før en bølge af lys og luft blæste gennem palisaderne. Han blev ramt med en voldsom kraft, der slyngede ham bagover og hvirvlede ham gennem luften i en salto, hvorefter han landede i et hul bag en lille forhøjning i terrænet.
Pump! Mærkede han i sin brystkasse, da al luften blev presset ud af ham. Han lå og sundede sig lidt, inden han løftede hovedet og så Svalinn buldre forbi med en hale af ild og røg efter sig. Den bragede lavt hen over ham med en skrækkelig larm og videre ud over horisonten.
Så blev hans øjne tunge og han mærkede en smerte i hovedet, inden han mistede bevidstheden og alt blev mørkt...
</string>
    <string name="action_settings">Settings</string>
    <string name="banner_ad_unit_id">ca-app-pub-3940256099942544/6300978111</string>
<string name="next">Næste Kapitel</string>
    <string name="kap2">2 Efter braget
Følelsen af at have tisset i bukserne fik Thor til at reagere. Han kom langsomt til sig selv og missede med øjnene mod den stærke sol. Lyden af skvulpende vand fik ham til at komme i tanke om, hvor han var.
Han så sig omkring og kunne lige akkurat ane stranden, han var vasket op på. Loke var ikke at se nogen steder, men Thors øjne havde nu heller ikke helt vænnet sig til lyset endnu. Hovedet dunkede af smerte og han lagde hånden på sit våde hår. Uh!
Hånden var våd, men ikke af vand. Det var blod. Han måtte have fået en ordentlig skramme, da han hamrede hovedet ind i konsollen på Svalinn. Eller var det da redningskapslen ramte vandet tæt på kysten? Han kunne ikke huske det.
Thor satte sig op. Solen bagede ned over ham og efterhånden, som hans øjne vænnede sig til dens stærke lys, kunne han bedre se, hvordan der så ud omkring ham.
Med hånden over øjnene fik han øje på et hul i skoven, hvor en række træer var væltet. Formentlig havde redningskapslen lavet smut på vandet og som en del af sikkerheden i kapslen, havde den nok slynget dem begge to ud, inden den var drønet ind mellem træerne.
Et par hundrede meter længere henne lå en bylt.
Loke?
Thor rejste sig op så hurtigt, han kunne, men trimlede om af svimmelhed næsten med det samme.
Hvor længe, han lå og sundede sig, var han ikke helt klar over, men næppe mere end et par minutter. Lært af lektien rejste han sig igen, men denne gang stille og roligt.
Han luntede lige så stille hen mod bylten derhenne og da han kom tættere på, var der ingen tvivl. Det var Loke, der lå der. Han var næsten som en livløs dukke at se på. Bare der ikke var sket ham noget. Thor kom helt hen til Loke og prikkede til ham med hånden.
”Loke? Loke!” kaldte han. Loke virrede med hovedet. Pyha, så måtte han være rimelig ok. Der var heller ingen skrammer at se på ham. Typisk, at han altid klarede sig igennem hvad som helst uden en eneste skramme, mens andre omkring ham kom svært til skade.
”Thor?” Loke satte sig op og så sig forvirret omkring.
”Hvad skete der?”
”Redningskapslen virkede ikke, som den skulle,” svarede Thor med hånden på sit sår, ”vi blev skudt ud af Svalinn lige i sidste øjeblik, men jeg tror, vi ramte vandoverfladen med ret høj fart.”
Loke bøjede hovedet ned mellem benene, som han havde lært allerede på akademiet.
”Årh, mit hoved,” sagde han, ”jeg må være blevet slået bevidstløs.”
”Samme her,” sagde Thor, stadig med hånden på hovedet, ”det sidste, jeg husker, var vandet, der kom susende mod os og blam! Det næste er, at jeg vågner op her på stranden ved siden af dig.”
Han holdt en kort pause, mens han overvejede, hvordan han skulle løsne lidt op for den trælse situation.
”Loke, du ligner lort,” sagde han så.
”Tak,” svarede Loke, ”du minder ærligt talt heller ikke om en skønhedsdronning, hvis jeg skal sige det.”
Loke fandt sin navigator frem fra inderlommen og rystede den.
”Ingenting,” sagde han og smed udstyret fra sig i sandet.
”Hvor er redningskapslen?” spurgte han så.
Thor pegede mod hullet i skoven.
”Jeg tror, den ligger derinde,” svarede han, ”men den flyver ingen steder. Motoren stod af, da vi kom ind i atmosfæren og lamperne til styringssystemet gik helt amok.”
De sad lidt uden at sige noget, men så rejste Loke sig op og kiggede sig omkring.
”Vi må hellere finde ud af, hvor vi er,” sagde han og begyndte at gå uden at ænse, at Thor ikke fulgte med.
”Hvor var det, du sagde at redningskapslen...” han standsede midt i sin sætning og vendte sig om. Så opdagede han det.
”Du godeste, Thor!” udbrød han og skyndte sig hen til sin ven for at hjælpe ham op, ”du er jo kommet til skade.”
Han greb Thors udstrakte arm og trak til, men næppe kom Thor på benene, før Loke mærkede en skarp smerte i hoften og faldt om.
”Av!” Smerten stod tydeligt i hans ansigt, men han vidste, hvor vigtigt det var at komme væk fra stranden.
Hvis Jætterne havde skibe i nærheden ville det være alt for let at opdage de to Ase-krigere i det åbne terræn og det sidste, han havde lyst til, var at blive udsat for Jætternes forhør.
Han samlede alle de kræfter, han havde i reserve og fik sig stablet på benene. Ved fælles hjælp slæbte de sig ind i kanten af granskoven. De lod sig nærmest falde som en sæk kartofler ved siden af hvert deres træ og lænede sig op ad stammen, så de kunne hvile sig lidt.
Thor sad med en af sine jord-dimser, en vinkel med spejle og en lille kikkert, og drejede på skruerne. Loke rystede på hovedet.
”Om jeg fatter, hvad du ser i jordboernes legetøj. Hvad er det for en tingest?”
Thor svarede ikke lige med det samme, men fortsatte med at skrue. Da han var tilfreds, lagde han dimsen fra sig og fandt et kort frem.
”Det hedder en sekstant,” svarede han og tegnede på kortet.
”En sekskant?” studsede Loke.
”Nej, en sekstant,” svarede Thor, stadig med øjnene på sekstanten og kortet, ”vi kan finde vores position med den.”
”Ja, den er god,” hånede Loke, ”den kan sikkert også flyve os til Asgård ved hjælp af magi.” Loke havde aldrig helt forstået Thors fascination af menneskenes teknologi, som var temmelig langt bagud i forhold til både Asernes og Vanernes, ja, selv Jætterne havde bedre teknologi.
Thor blev færdig med at tegne og pegede med armen skråt ind mod skoven.
”Vi skal den vej,” sagde han, ”men det bliver en lang tur. Der er ca. ...” Han målte stregen på kortet og regnede lidt i hovedet, mens han kiggede skråt op til højre. Så kiggede han igen på kortet og tegnede en streg.
”675km,” sagde han med en stemme, som om han ikke var helt var til stede. Med et suk så han op fra kortet.
”- men det er i fugleflugt,” fortsatte han. Der var stille et øjeblik, mens tanken om, hvor langt, der var, sank ind hos dem begge. Efter lidt tid brød Thor stilheden og så på Loke med en bekymret mine.
”Måske kan vi finde en båd,” sagde han opgivende, ”men det vil stadig tage alt for lang tid at nå til Fyrkat, inden stedet bliver oversvømmet af Jætter. Hvis de ikke allerede er der...”
”Hvad med redningskapslen?” spurgte Loke.
”Hørte du ikke, hvad jeg sagde før?” svarede Thor, ”Den duer ikke.”
”Nej, den kan ikke flyve,” rettede Loke ham, ”men hvis vi kan få gang i motoren, kan den måske sejle?”
Thor tænkte efter, men kunne ikke se, hvordan de skulle kunne finde vej.
”Styringssystemet virker heller ikke,” sukkede han og smed sekstant og kort fra sig.
Men Loke holdt fast i sin idé.
”Du har jo dine jord-dimser og så må vi jo bare stoppe hist og her for at finde kursen,” insisterede han, ”Lad os nu gøre et forsøg.”
Thor tænkte efter igen, mens han kiggede ud i ingenting. Pludselig satte han sig op. Selvfølgelig! Loke havde jo ret! Sekstanten og kortet var lige så godt som styringssystemet. Det ville bare tage lidt længere tid, når kursen ikke kunne indstilles automatisk.
”OK,” sagde han med en lidt mere opløftet stemme, ”det er vel bedre end at sidde her og gøre ingenting.”
Thor rejste sig og rettede et bestemt blik mod Loke.
”Hvis du bliver her, finder jeg lægeudstyret i redningskapslen, så vi kan få styr på din hofte.” Loke nikkede.

Thor stod et kort øjeblik og overvejede, hvilken vej, han skulle gå. På den ene side ville det nok være lidt bøvlet at gå i det flygtige sand, men på den anden side var det første stykke vej langs skoven temmelig mudret og han kunne risikere at sidde fast. Han besluttede sig for stranden og begav sig af sted. Det var svært at holde balancen, for hovedet gjorde ondt og det var som om benene ikke rigtig ville lystre, sikkert på grund af udmattelse. Han var lige ved at fortryde, at han ikke havde gået langs skovkanten i stedet, men det var for sent at ombestemme sig. Halvvejs tog han sine sko af og mærkede det varme sand under sine fødder og ind mellem tæerne. Det var som om, det var lidt lettere at gå, når han havde direkte føling med sandet. Da han nåede til den knudrede skovbund, var han dog nødt til at tage skoene på igen, for ikke at miste balancen og falde. Her fandt han hurtigt kapslen et stykke inde, hvor den havde lagt et 100 meter langt brændende spor efter sig. Han var utålmodig med at komme ind til lægetasken, men tog sig alligevel tid til at sikre sig, at der ikke var Jætter liggende på lur. Bagefter tjekkede han for fælder og endelig kunne han nærme sig døren. Han viftede med hånden og døren åbnede sig med et sug, da trykket indenfor udlignede sig med luften udenfor. Med hånden på hovedet over sit sår trådte han ind i kapslen og så sig omkring. Udover de mange røde lamper, der stadig blinkede, så kapslen ikke ud til at have taget skade. Der var i hvert fald ikke synlige brud nogen steder. Autosystemet registrerede hans tilstedeværelse og den virtuelle skærm i fronten dukkede op. Her kunne Thor med det samme konstatere, at navigationssystemet og styringssystemet var nede og at kapslen ikke havde fremdrift. Ingen overraskelser dér. Men det så heldigvis ud til, at der var energi nok til at få kapslen til at sejle, hvis bare de kunne starte motoren op igen. Han tastede en kommando på skærmen og en skuffe dukkede frem under konsollen. Han tog en lille grøn kuffert fra skuffen, åbnede kufferten og tog en cylinder frem, som han holdt over sit hoved. Såret forsvandt næsten med samme, så nu var der kun størknet blod tilbage. Det vaskede han af med en serviet. Han puttede cylinderen tilbage i kufferten og forlod kapslen til lyden af døren, der lukkede automatisk efter ham.
Loke lignede én, der havde det rigtig skidt, men lige så snart han opdagede Thor på vej hen langs skovkanten, satte han sig op og slappede af i sine ansigtsmuskler.
”Nå,” sagde han muntert, ”Skulle du alligevel have haft madpakke med?”
Thor sagde ikke noget om, at han godt havde set, hvor ondt, Loke havde, men satte sig blot ned ved siden af ham og åbnede kufferten.
”Du har brækket hoften,” sagde han og lagde et par kommandoer ind på konsollen i låget af kufferten, ”men det er heldigvis ikke så galt endda. Det skulle gerne hele ret hurtigt. Konsollen siger en halv time og så kan du begynde at gå igen.” Loke ærgrede sig. Han var ikke den tålmodige type og så var det da også nærmest ironisk, at han i sine mange kampe aldrig var kommet mere til skade, end at han kunne rejse sig igen, mens en enkelt tur med redningskapslen kunne holde ham sengeliggende i en halv time ”Nej,” sagde Thor, da han gættede Lokes tanker. Han så meget bestemt på sin gamle kampfælle.
”Vi snyder ikke med det,” erklærede han bestemt, ”En halv times hvil og så af sted. Jeg kigger på kapslen imens og ser, om jeg kan få den til at virke.” Loke nikkede. Han vidste jo, at Thor havde ret. Desuden var der noget i Thors blik, der fortalte ham, at han lige så godt kunne acceptere det med det samme. Han lagde sig ned og slappede af med øjnene lukkede og der gik da heller ikke længe, før trætheden overmandede ham og han svævede ind i drømmeland...
***
Tjalfes mor kom svævende hen over marken med Røskva hængende efter sig i sit lange, lyse hår. Hun havde en høtyv i den ene hånd og en gryde i den anden, som hun vinkede ivrigt med. Hun smilede skævt og hendes øjne virkede fraværende. Som om hun ikke var helt til stede, men var styret af en fremmed kraft. Først troede Tjalfe at det bare var hendes yndefulde natur, der fik det til at se ud, som om hun svævede, men ved nærmere eftersyn måtte han erkende, at hendes fødder faktisk slet ikke rørte jorden. Røskva kluklo af fryd, som hun snurrede rundt i vinden hængende i håret efter sin mor. Hver gang hans mor kom over en af de små forhøjninger på græsmarken, ramlede Røskva ind i toppen af forhøjningerne og snurrede endnu hurtigere rundt. Tjalfe forventede hver gang, at hun ville stikke i et hyl over at ramle ned i jorden, men det gjorde hun ikke. Tværtimod lo hun bare mere og mere for hver gang.
Tjalfe kiggede ned ad sig selv og så til sin store skræk, at han var nøgen. Nok var det kun hans mor og hans søster, men han følte sig nu alligevel for gammel til at være nøgen foran kvinder. Han ville tage sin kappe over sig, men den var ikke at se nogen steder. Han så sig omkring efter noget at dække sig med. Bare et eller andet. Men der var ingenting at se. Jagttasken med kiggerøret og kniven, han havde fået af sin far sidste sommer, var også væk. Et par meter væk stod Sif og stirrede i hans retning, men det så ikke ud som om hun havde opdaget ham. Han kravlede ind under en busk i forsøget på at gemme sig, men da han trak buskens blade over sig, blev busken levende og spredte sine grene, så han var fuldt synlig for enhver, der kom forbi. Og det gjorde enhver - eller sådan virkede det i hvert fald. Hele landsbyen havde åbenbart besluttet sig for at spadsere forbi busken lige netop nu. Nogle af de ældre kvinder smilede overbærende, men de gamle mænd stirrede vredt på ham og udstød små utilfredse grynt.
”Gudebespotter!” ”Skarnsknægt!” og lignende ord kom ud af deres mund og han følte sig mere og mere ydmyget. Ud gennem buskens blade kunne han se Røskva komme nærmere, mens hun kaldte på ham.
”Tjalfe?” Han spejdede rundt efter sin mor, men hun var forsvundet.
”Tjalfe?” gentog Røskva tydeligt bekymret. Hun kom helt hen til ham, kravlede ind under busken og lagde en hånd på hans skulder.
”Tjalfe? Tjalfe! Vågn op! Vil du ikke nok!”
Tjalfe missede med øjnene og så sig forskrækket omkring. Han var fuldt påklædt og jagttasken lå lige ved siden af ham. Røskva så ham bekymret i øjnene og han satte sig op. Pyha... så var det bare en drøm. Men hvor længe havde han mon ligget her? Han kiggede på solen, som stod en håndsbredde over trætoppene i skoven i retning af Hobro. Så måtte han have været væk i flere timer.
”Tjalfe, har du det godt?” ville Røskva vide. Søde Røskva. Altid opmærksom på sin brors ve og vel.
”Ja, jeg har det fint,” sagde han og forsøgte at berolige hende med et smil. Det så ud til at virke, for hun slappede lidt mere af og sænkede sine skuldre.
”Mor kan ikke forstå, hvor du bliver af,” sagde Røskva med sin fine barnestemme, ”hun bad mig finde dig og sige, at du skal komme hjem med det samme.” Tjalfe rejste sig og børstede jord af sit tøj.
”Lige om lidt, søde,” sagde han og greb sin jagttaske, ”jeg skal lige undersøge noget først.” Hun så bekymret ud igen.
”Aj, altså, Tjalfe,” protesterede hun, mens hun skævede over til den ødelagte gudeborg, ”det skulle være lige med det samme. Hun bliver bare sur. Tjalfe!” Han standsede og vendte sig om. Røskva så både sur og spændt ud på én gang. Måske havde hun lugtet eventyr? Tjalfe lagde sin hånd på hendes skulder og forsikrede hende om, at alt var helt ufarligt og at der ikke var nogen på gudeborgen.
”Det tager ikke så lang tid,” fortsatte han, ”du kan jo tage med mig derover.” Al surhed og vrisne miner forsvandt fra Røskvas ansigt. Nu storsmilede hun og havde tilsyneladende glemt alle sine bekymringer. Tjalfe vidste også godt, hvorfor og det var heller ikke kun for hendes skyld, han havde sagt, hun kunne gå med. Det var trods alt lidt nemmere, hvis hun ikke rendte hjem. Ikke fordi hun ville sladre. Det kunne hun aldrig finde på. Men hvis hun kom hjem og så sur ud, ville hans mor med det samme gætte, at han ikke havde villet gå med hende hjem. På den her måde kunne han undgå en skideballe, for hans forældre kunne jo ikke vide, hvor lang tid det havde taget for Røskva at finde ham. Så han foreslog, hun kunne tage med. I al den tid, guderne havde været her, havde hun tigget og plaget Tjalfe om at få lov til at komme med, når han besøgte guderne på Fyrkat, men hver gang havde han sagt nej, fordi han vidste, at hans forældre ikke ville bryde sig om det. Det var slemt nok, at Tjalfe gjorde det og udsatte sig selv og sin familie for landsbyens snak. Men at tage et barn med, som end ikke havde oplevet 10 somre var alligevel en tand for meget - og så oven i købet en pige!
Udsigten til at komme med fik Røskva til at stråle som en lille sol - selv om gudeborgen lod til at være både ødelagt og forladt, var det vist alligevel et eventyr for hende.
”Men du må love mig, at du ikke fortæller det til nogen,” forlangte han. Hun nikkede ivrigt.
”Slet ikke til mor og far!” ”Nej, nej, Tjalfe... jeg skal nok lade være med at sige det til nogen.” Røskva stod og trippede og kunne slet ikke vente. Hun glædede sig til at se gudeborgen indvendigt.
Tjalfe slyngede igen tasken over skulderen og tog sin søster i hånden og så gik de sammen hen over græsmarken.
Tjalfe var chokeret over ødelæggelserne ved gudeborgen.
”Hold da op!” udbrød han og mærkede Røskva klemme hans hånd, så det næsten gjorde ondt, ”palisaderne er næsten helt væk.”
Røskva kiggede spørgende på ham ”Pali.. hvad for noget?”
”Palisader,” forklarede han, ”det er træværket omkring borgen. De skal beskytte borgen mod fjender...” han pegede op og fortsatte.
”...og så kan man sætte vagter derop.” Hun nikkede i forståelse og de gik ind gennem den nu helt åbne port. Gudeborgens indre kom til syne for dem, da de kom gennem porten. Og hvilket syn! Alt var ødelagt. De mange huse, der havde gjort det ud for beboelse for guderne, når de ikke var i deres skibe oppe på himlen, var jævnet med jorden og vognene, der kunne køre af sig selv uden hest eller okse for, var forkullede. Enkelte skure stod stadig i brand og græsset var lysebrunt som efter en tør sommer. Kun den store sten i midten af borgen virkede uskadt.
Netop den sten havde altid virket dragende på Tjalfe, lige siden han første gang havde trådt inden for palisaderne. Når guderne skulle bevæge sig mellem gudeborgen og deres skibe oppe på himlen, stillede de sig inden for den glødende røde cirkel omkring stenen. En af guderne ville så holde øje med, at alle var på plads og når det så var sikkert, at ingen stod for tæt på cirklen, bevægede guden sin hånd hen over stenen, som begyndte at lyse med gudernes tegn. Tegnene på stenen skulle derefter røres i en bestemt rækkefølge og så lyste stenen og cirklen kraftigere, indtil guderne blev omgivet af noget, der mindede om dampen fra hans mors gryder over ildstedet. Kort efter forsvandt guderne, som når man smelter sne i en gryde. Han havde spurgt Thor om det og han havde forklaret, at når guderne forsvandt i gudeborgen, dukkede de op et andet sted lige med det samme. Tjalfe havde aldrig helt forstået, hvordan det kunne lade sig gøre, men modsat de gamle i landsbyen - og hans mor og far - troede han ikke på, at det var magi. Det var ’videnskab,’ som Thor havde forklaret ham. I landsbyen var man vant til, at magi var forbeholdt de få, der havde ’evnen,’ men Thor havde insisteret på, at ’videnskab’ var noget, alle kunne lære. Det var aldrig faldet i god jord blandt landsbyens beboere og slet ikke hos de gamle i landsbyen, som vist nok syntes, Tjalfe var en tand for meget.
Tjalfe kiggede efter den lysende cirkel, men fandt den ikke. Heller ikke stenen havde den glød over sig, som den normalt havde, så han tog mod til sig og gik helt hen til stenen for at undersøge den nærmere. Han blev nærmest skuffet. Der var intet som helst underligt ved den sten. Det var bare... en sten... intet andet...
Lige ved siden af stenen lå et rør. Det var lavet af noget, der lignede de glaskugler, han brugte til sit kiggerør, bare finere og i en lidt anden farve. Han havde set den slags rør før og vidste, at guderne brugte dem til alt muligt. Thor havde forbudt ham at røre ved dem. De var forbeholdt Aserne, det navn, guderne brugte om sig selv. Tjalfe kunne mærke, hvordan fristelsen til at gribe røret voksede indeni og han spekulerede på, om ikke den her situation var speciel nok. Mon ikke guderne ville tilgive ham, hvis han tog det? Bare for at kigge på det, selvfølgelig... Han kæmpede med sig selv, men til sidst lod han nysgerrigheden vinde og samlede røret op.
”Nej, Tjalfe!” udbrød Røskva, men det var allerede for sent. Røret begyndte at gløde i hans hånd og mens Røskva skrækslagen så til, mærkede Tjalfe en voksende spænding ved at stå der med røret imellem sine hænder. Tænk engang at stå med Asernes videnskab i sine egne hænder! Han drejede røret i hånden og undersøgte det. Det glødende lys bølgede frem og tilbage inden i røret i røde og gule nuancer. Først langsomt... Fra den ene ende til den anden. Fra den anden ende til den ene. Frem. Tilbage. Frem... Tilbage... Frem, tilbage. Frem og tilbage. Frem, tilbage, frem, tilbage, frem, tilbage. Hurtigere og hurtigere bevægede lyset sig og spredte sig uden for røret som når drengene i landsbyen pustede en griseblære op. Gløden voksede ud omkring hans hånd og videre omkring armen. Tjalfe blev forskrækket og smed røret fra sig, men gløden voksede fortsat ud fra røret på jorden. Røskva klemte hans hånd hårdt og de trådte et par skridt tilbage.
Lysboblen omkring røret voksede op omkring stenen og - om det var et minut eller blot nogle få sekunder var ikke til at sige, for både Tjalfe og Røskva mistede al fornemmelse af tid - lige med ét virkede det, som om boblen pludselig brast i en eksplosion af lys, varme og ild... Tjalfe mærkede kroppen blive blæst tilbage og han greb Røskva med begge hænder og holdt godt fast i hende, da en mægtig kraft trak voldsomt i dem...
***
</string>
    <string-array name="kap">

        <item>@string/kap1</item>
        <item>@string/kap2</item>

    </string-array>

    <color name="dark_grey">#696969</color>

    <string name="Open_Book_1">Open Book 1</string>
    <string name="Open_Book_2">Open Book 2</string>
    <string name="Enable_Parallel_Texts">Enable Parallel Texts</string>
    <string name="Toggle_Sync_Views">Toggle Sync Views</string>
    <string name="Reset_Sync_Views">Reset Sync Views</string>
    <string name="Show_Metadata">Show Metadata</string>
    <string name="Refresh">Refresh</string>
    <string name="From_Book_1">From Book 1</string>
    <string name="From_Book_2">From Book 2</string>
    <string name="Sync_Book_1_with_Book_2">Sync Book 1 with Book 2</string>
    <string name="Sync_Book_2_with_Book_1">Sync Book 2 with Book 1</string>
    <string name="Book_1">Book 1</string>
    <string name="Book_2">Book 2</string>
    <string name="bookOpen">bookOpen</string>
    <string name="Table_of_Contents">Table of Contents</string>
    <string name="Change_Size">Change Panel Size</string>
    <string name="error_LoadPage">Can not load the page</string>
    <string name="error_LoadBook">Cannot load the book</string>
    <string name="error_onlyOneBookOpen">Only one book open!</string>
    <string name="error_cannotSynchronize">Cannot synchronize!</string>
    <string name="error_metadataNotFound">Metadata not found!</string>
    <string name="error_tocNotFound">Table of Contents not Found!</string>
    <string name="error_cannotChangeSizes">Can not change sizes!</string>
    <string name="url">url</string>
    <string name="bpath">bpath</string>
    <string name="invisible">invisible</string>
    <string name="second">second</string>
    <string name="time">time</string>
    <string name="error_cannotTurnPage">Cannot turn Page!</string>
    <string name="tome">tome</string>
    <string name="lang">lang</string>
    <string name="error_noOtherLanguages">No other languages!</string>
    <string name="state">state</string>
    <string name="error_cannotLoadState">Cannot load the application/book state</string>
    <string name="textOrHTML">text/html</string>
    <string name="sync">sync</string>
    <string name="page">page</string>
    <string name="CurrentPageBook">CurrentPageBook</string>
    <string name="LanguageBook">LanguageBook</string>
    <string name="pathBook">pathBook</string>
    <string name="error_CannotCloseStream">Cannot close stream!</string>
    <string name="Book_Stream">Book Stream</string>
    <string name="nameEpub">nameEpub</string>
    <string name="error_goToPage">goToPage error:</string>
    <string name="full_path">full-path</string>
    <string name="zip">.zip</string>
    <string name="htmlBodyTableOpen">&lt;html&gt;&lt;body&gt;&lt;table&gt;</string>
    <string name="titlesMeta">&lt;tr&gt;&lt;td&gt;Titles:&lt;/td&gt;</string>
    <string name="authorsMeta">&lt;tr&gt;&lt;td&gt;Authors:&lt;/td&gt;</string>
    <string name="contributorsMeta">&lt;tr&gt;&lt;td&gt;Contributors:&lt;/td&gt;</string>
    <string name="languageMeta">&lt;tr&gt;&lt;td&gt;Language:&lt;/td&gt;&lt;td&gt;</string>
    <string name="publishersMeta">&lt;tr&gt;&lt;td&gt;Publishers:&lt;/td&gt;</string>
    <string name="typesMeta">&lt;tr&gt;&lt;td&gt;Types:&lt;/td&gt;</string>
    <string name="descriptionsMeta">&lt;tr&gt;&lt;td&gt;Descriptions:&lt;/td&gt;</string>
    <string name="rightsMeta">&lt;tr&gt;&lt;td&gt;Rights:&lt;/td&gt;</string>
    <string name="tablebodyhtmlClose">&lt;/table&gt;&lt;/body&gt;&lt;/html&gt;</string>
    <string name="tocReference">&lt;tr&gt;&lt;td&gt;Table of Contents:&lt;/td&gt;</string>
    <string name="change_Font">Change Font</string>
    <string name="change_Font_Color">Font Color:</string>
    <string name="changeStyle">Change Style</string>
    <string name="blue_rgb">#0000ff</string>
    <string name="red_rgb">#ff0000</string>
    <string name="green_rgb">#00ff00</string>
    <string name="black_rgb">#000000</string>
    <string name="white_rgb">#ffffff</string>
    <string name="error_CannotChangeStyle">Cannot Change Style!</string>
    <string name="OK">OK</string>
    <string name="Cancel">Cancel</string>
    <string name="SetSizeTitle">Upper Panel Size:</string>
    <string name="LanguageChooserTitle">Choose two languages:</string>
    <string name="parallelTextBool">parallelTextBool</string>

    <string-array name="ColorFont">
        <item>Black</item>
        <item>Red</item>
        <item>Green</item>
        <item>Blue</item>
        <item>White</item>
    </string-array>

    <string name="ChangeBackgroundColor">Background Color:</string>

    <string-array name="ColorBack">
        <item>White</item>
        <item>Red</item>
        <item>Green</item>
        <item>Blue</item>
        <item>Black</item>
    </string-array>

    <string name="syncScroll">Sync. Scroll</string>
    <string name="ChangeFont">Font:</string>

    <string-array name="FontStyle">
        <item>Sans Serif</item>
        <item>Serif</item>
        <item>Monospace</item>
    </string-array>

    <string name="Arial">Sans Serif</string>
    <string name="Serif">Serif</string>
    <string name="Monospace">Monospace</string>
    <string name="FontSize">Font Size:</string>
    <string name="LineHeight">Line Height:</string>
    <string name="TextAlign">Alignment:</string>

    <string-array name="testAlignOption">
        <item>Left</item>
        <item>Center</item>
        <item>Right</item>
        <item>Justify</item>
    </string-array>

    <string name="Left_Align">Left</string>
    <string name="Center_Align">Center</string>
    <string name="Right_Align">Right</string>
    <string name="DefaultSettings">Default</string>
    <string name="px">px</string>
    <string name="open">Open...</string>
    <string name="Margin">Margin(px):</string>

    <string-array name="FontSize">
        <item>100%</item>
        <item>125%</item>
        <item>150%</item>
        <item>175%</item>
        <item>200%</item>
        <item>90%</item>
    </string-array>
    <string-array name="LineHeight">
        <item>1em</item>
        <item>1.25em</item>
        <item>1.5em</item>
        <item>1.75em</item>
        <item>2em</item>
        <item>0.9em</item>
    </string-array>

    <string name="Justify">Justify</string>

    <string-array name="Margin">
        <item>0</item>
        <item>5</item>
        <item>10</item>
        <item>15</item>
        <item>20</item>
        <item>25</item>
    </string-array>

    <string name="title_activity_split_panel">SplitPanel</string>
    <string name="action_settings">Settings</string>
    <string name="hello_world">Hello world!</string>
    <string name="title_activity_book_view">BookView</string>
    <string name="title_activity_main">MainActivity</string>
    <string name="title_activity_tocview">TOCView</string>
    <string name="title_activity_data_view">DataView</string>
    <string name="ViewType">ViewType</string>
    <string name="title_activity_audio_view">AudioView</string>
    <string name="audio">Extract Audio</string>
    <string name="error_openaudiofile">Cannot open audio file</string>
    <string name="play">&gt;</string>
    <string name="pause">| |</string>
    <string name="rew">&lt;&lt;</string>
    <string name="exAudio">exAudio</string>
    <string name="no_audio">Can\'t find any audio file</string>

</resources>
